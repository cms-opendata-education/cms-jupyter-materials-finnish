# CMS Jupyter Materials Finnish
Tämä hakemisto sisältää opetuskäyttöön tarkoitettua materiaalia, joissa hyödynnetään CERN:n CMS-mittauslaitteistolla tuotettua avointa dataa. Materiaalia käytetään pääasiassa Jupyter Notebook -ympäristöissä Python-ohjelmointia hyödyntäen. Lisäksi käytämme esimerkiksi Phyphox-mobiiliapplikaatiota. Materiaali sisältää valmiita opetuskokonaisuuksia oppitunneilla käytettäväksi sekä yksittäisiä demonstraatioita ja harjoituksia. Opetuskokonaisuuksien sisällöt vaihtelevat hiukkasfysiikasta data-analyysiin ja kokonaisuuksien pituudet yhdestä oppitunnista useampaan. Materiaalien käyttämiseksi et tarvitse aikaisempaa kokemusta ohjelmoinnista tai käytettävistä ohjelmistoista.

## Sisältö
- Työkalut tutuiksi <br>
    - Ohjeet Jupyter Notebookien käyttöön
    - Johdatus Python-ohjelmointiin
- Opetusmateriaali
    - Valmiita kokonaisuuksia oppitunneilla käytettäväksi
        - Pidempiä kokonaisuuksia osaksi kurssia
        - Lyhyempiä, yhden tai muutaman oppitunnin mittaisia kokonaisuuksia
        - Kokonaisuuksien aiheet vaihtelevat hiukkasfysiikasta data-analyysiin
    - Materiaalia voi vapaasti muokata omaan opetukseen sopivaksi
- Demot
    - Harjoituksia ja esimerkkejä, joissa koodi on kirjoitettu kokonaan valmiiksi
- Data
    - Materiaaleissa käytetyt datatiedostot.
    - Nämä tiedostot (hieman erinimisinä) löytyvät myös [CERNin Open Data -portaalissa](http://opendata.web.cern.ch). Suora linkki CMS:n julkaisemiin opetuskäyttöön tarkoitettuihin csv-tiedostoihin [tässä](http://opendata.web.cern.ch/search?page=1&size=20&q=&subtype=Derived&type=Dataset&experiment=CMS&file_type=csv).
    - Sisältää myös apufunktioita joitakin kokonaisuuksissa käytettäviä Notebookeja varten.
- Kuvat
    - Sisältää kaikki materiaaleissa käytetyt kuvatiedostot.
  
Tämä materiaali on tuotettu ja käytettävissä CC-BY -lisenssin alla https://creativecommons.org/licenses/by/4.0/.


<img src="https://raw.githubusercontent.com/cms-opendata-education/cms-jupyter-materials-finnish/master/Kuvat/finnishrepRakenne.png"  align="center" width="700px" title="Repostorion rakenne 31.7.2019"> 


## Materiaalien käyttö
Helpoin tapa käyttää materiaaleja on täysin selainpohjaisesti [MyBinderin](https://mybinder.org/) avulla. Näin vältät ohjelmistojen asentamisen ja voit saman tien aloittaa tekemisen. Toisaalta MyBinder saattaa toisinaan avautua melko hitaasti ja sulkeutuu, mikäli se on käyttämättä yli 10 minuuttia. Materiaaleista löydät suoran linkin, joka avaa kyseisen tiedoston MyBinderissa.

Vaihtoehtoisesti voit käyttää esimerkiksi Googlen tarjoamaa palvelua [Colabia](https://colab.research.google.com/), jolloin sinun tarvitsee kirjautua sisään Google-tilillä. Muuten Colab toimii melko samaan tapaan kuin MyBinder. Materiaaleista löydät myös suoran linkin tiedoston avaamiseen Colabilla.

Mikäli suosit Notebookien käyttämistä paikallisesti omalla tietokoneellasi eikä ohjelmistjen asentaminen ole ongelma, voit ladata [Anaconda-ohjelmiston](https://www.anaconda.com/). Tällöin voit ladata materiaalin tämän GitHub-hakemiston [etusivulta](https://github.com/cms-opendata-education/cms-jupyter-materials-finnish) klikkaamalla ![Clone or download](https://github.com/cms-opendata-education/cms-opendata-education/blob/master/download.png) painiketta. Anaconda-ohjelmiston avulla voit avata Jupyter Notebookin ja käyttää tai muokata lataamaasi materiaalia.

## Osallistu kehitystyöhön
Otamme mielellämme vastaan palautetta, kehitysideoita ja -toiveita sekä uusia materiaaleja jaettavaksi! <br>
[Jätä palautetta](https://forms.gle/jEy26C3nBKLcuuGSA)
