# CMS Jupyter Materials Finnish
Tämä hakemisto sisältää opetuskäyttöön tarkoitettua materiaalia, joissa hyödynnetään CERNin CMS-mittauslaitteistolla tuotettua avointa dataa. Opetusmateriaalia löytyy myös muista kuin hiukkasfysiikan aiheista, kuten data-analyysistä. Materiaalia käytetään pääasiassa Jupyter Notebook -ympäristöissä Python-ohjelmointia hyödyntäen. Lisäksi käytämme Phyphox-mobiiliapplikaatiota. Materiaali sisältää valmiiksi mietittyjä opetuskokonaisuuksia sekä yksittäisiä harjoituksia. Opetuskokonaisuuksien sisällöt vaihtelevat hiukkasfysiikasta data-analyysiin ja pituudet yhdestä oppitunnista useampaan.

## Sisältö
- Työkalut tutuiksi <br>
    - Sisältää Jupyterin asennusohjeet, perusteet Python-ohjelmointikieleen sekä hyödyllisiä komentoja Jupyter Notebookien luomiseen ja muotoiluun. 
- Opetusmateriaali
    - Sisältää opetuskokonaisuuksia, joita voi käyttää oppitunnilla sellaisenaan tai muokata oman mielensä mukaan.
- Demot
    - Sisältää esimerkkitehtäviä valmiiksi kirjoitetulla koodilla.
- Data
    - Sisältää kaikki materiaaleissa käytetyt .csv-datatiedostot sekä notebookeissa käytetyt apufunktiot.
    - Nämä .csv-tiedostot (hieman erinimisinä) löydät [CERN:in Open Data Portaalista](http://opendata.cern.ch/). Lisää samankaltaisia csv-tiedostoja voit etsiä [tällä haulla](http://opendata.cern.ch/search?page=1&size=20&experiment=CMS&subtype=Derived&type=Dataset&file_type=csv).
- Kuvat
    - Sisältää kaikki materiaaleissa käytetyt kuvatiedostot
    
    
Tämä materiaali on tuotettu ja käytettävissä CC-BY -lisenssin alla https://creativecommons.org/licenses/by/4.0/

## Materiaalien käyttö
Helpoin tapa käyttää materiaaleja on täysin selainkäyttöisesti [MyBinderin](https://mybinder.org/) avulla, joka rakentaa virtuaalisen työpöydän käytettäväksi. Tämän avulla vältät erinäisten ohjelmistojen asentamisen ja voit saman tien aloittaa tekemisen. Asioita voi helpottaa edelleen esimerkiksi tällaisten painikkeiden avulla: 

|Notebook|Avaa|
|:--|:--|
|Tervetuloa Jupyter Notebookien pariin!|[![Binder](https://mybinder.org/badge.svg)](https://beta.mybinder.org/v2/gh/cms-opendata-education/cms-jupyter-materials-finnish/master?filepath=Johdatus-jupyteriin/Tervetuloa-Jupyter-Notebookien-pariin!.ipynb)|

Toisaalta MyBinder saattaa toisinaan avautua melko hitaasti ja sulkeutuu, mikäli se on käyttämättä yli 15 minuuttia. Vaihtoehtoisesti voit käyttää esimerkiksi Googlen tarjoamaa palvelua Colabia, jolloin sinun tarvitsee kirjautua sisään Google-tilillä.

Mikäli suosit ohjelmien ja Notebookien käsittelyä paikallisesti omalla tietokoneellasi, se onnistuu myös. Voit ladata tämän hakemiston sisällön ZIP-pakettina ja purkaa sen omalle koneellesi. 
Tämä onnistuu helpoiten klikkaamalla etusivulla olevaa painiketta.
![Clone or download](https://github.com/cms-opendata-education/cms-opendata-education/blob/master/download.png)

Tällöin voit ladata Anaconda-ohjelmiston ja sen avulla käyttää ja muokata Notebookeja.

## Kehitystyöhön osallistuminen
Otamme mielellämme vastaan kehitysideoita ja -toiveita sekä uusia materiaaleja jaettavaksi! <br>
Jos sinulla on ideoita, niin katso ohjeet [osallistumiseen](Osallistu-kehitystyohon.rst).

TAI OHJEET VAIN TÄHÄN.
