# Opetusmateriaalit

Tervetuloa avoimen datan opetusmateriaalin pariin. Tästä kansiosta löydät erilaisia ja eripituisia oppimiskokonaisuuksia aina yhden oppitunnin mittaisista kokonaisuuksista useisiin oppitunteihin tai jopa kokonaisten kurssien pitämiseen. Osa kokonaisuuksista käsittää hiukkasfysiikkaa, osa data-analyysiä ja osa molempia. Alla on kerrottu kunkin oppimiskokonaisuuden sisältö, tavoitteet sekä aika-arvio.

## Avoimen datan käyttö hiukkasfysiikassa

Tämän oppimiskokonaisuuden tarkoituksena on tarjota suhteellisen tiivis paketti hiukkasfysiikan tutkimukseen ja data-analyysiin. 
Oppimiskokonaisuuden aikana tutustutaan hiukkasfysiikan perusteisiin, tutkitaan oikeaa tutkimusdataa sekä opetellaan analysoimaan dataa käyttäen hyväksi Python-ohjelmointikieltä Jupyter Notebook -ympäristössä. 
Aiempaa kokemusta Notebookeista tai ohjelmoinnista ei tarvita.

- Tavoitteet
    * Tutustua hiukkasfysiikkaan ja sen tutkimukseen
    * Tutkia hiukkasten törmäyksiä CMS event displayn avulla.
    * Tutustua ohjelmointiin Pytohnilla
    * Piirtää ja analysoida histogrammeja ja kuvaajia Pythonilla

- Aika-arvio
    * 5x45min
        - 1: Hiukkasfysiikan tutkimus
        - 2: CMS-simulaatio
        - 3: Jupyter ja Python
        - 4-5: Tehtävien tekeminen ja koonti

## Hiukkaset hukassa

Työpaja hiukkasfysiikan datan parissa. Harjoitellaan hieman koodaamista ja data-analyysia sekä kurkataan CERNin tutkimusaseman syövereihin. Tyopaja toteutetaan ryhmätyönä lyhyen esitelmän jälkeen. Ryhmien salapoliisitaidot pääsevät koetukselle, kun CERNin kesäopiskelija kutsuu heidät apuun todellisen datan tunnistamisessa. Onneksi isotkaan datamäärät eivät olekaan niin hankalia, kun käytössä ovat oikeat tyokalut! 

Sisältää teorian ja tehtävät sekä opettajan että oppilaan versioina. 
    
- Tavoitteet
    * Tutustua hiukkasfysiikan tutkimukseen CERNissä
    * Käyttää ja samalla oppia Python ohjelmointikieltä
    * Käsitellä, havainnollistaa ja analysoida  mittausdataa
    * Ratkaista ongelma ja herättää uteliaisuutta fysiikkaa, dataa ja koodausta kohtaan

- Aika-arvio
    * 2h
      - 25min esitys / esitehtävät
      - 15min tarina ja tehtävä
      - 60min ryhmissä työskentely
      - 20min yhteenveto
    
Ps. Mikäli kyseinen työpaja kiinnostaa, sen voi myös tulla tekemään luokan kanssa Aalto Junior laboratorioon! Labrassa on aina paikalla materiaalit osaava assari.

## Mittaa ja mallinna

Tarkoituksena on toteuttaa projekti, jossa opiskelijat mittaavat Phyphox-sovelluksen (tai muun vastaavan) avulla dataa jostain mielenkiintoisesta tapahtumasta. Tämän jälkeen data visualisoidaan (piirretään kuvaaja) ja analysoidaan Python-ohjelmointia hyödyntäen (ei tarvita aiempaa kokemusta). Työ soveltuu hyvin tehtäväksi pienissä, noin kolmen hengen ryhmissä.
    
- Tavoitteet
    * Toteuttaa oma data-analyysiprojekti
    * Tutustua ohjelmointiin Pythonilla
    * Piirtää ja analysoida kuvaajia Pythonilla

- Aika-arvio
    * 2x45min oppituntia
